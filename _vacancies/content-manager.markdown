---
title: Content Manager
date: 2018-01-18 11:19:00 Z
priority: 2
Venture: Euroknaller
Location: Amsterdam
type: Full-time
contact: Chloe Witteveen
email_address: Chloe@venturebuilders.nl
---

Euroknaller is een daily deal business met dagelijks te gekke producten met hoge kortingen. Wij zijn op zoek naar een digital native content manager die zijn of haar liefde voor online marketing wil inzetten om samen met het team Euroknaller verder op de kaart te zetten in zowel binnen-als buitenland. 

Sinds de lancering in februari 2017 wisten al bijna 50.000 online shoppers Euroknaller te vinden voor ons verrassende aanbod aan producten. Inmiddels werken wij met meer dan 50 leveranciers samen en zijn we hard op weg om een leidende positie in de dagdeal-branche te veroveren. 

Staan een grote interesse in online media, passie voor e-commerce en teamwork bovenaan jouw kwalificaties? Dan hebben wij wellicht de perfecte uitdaging voor jou. 

#### Wat je gaat doen 

* Je bent eindverantwoordelijk voor en beheert alle content in de webshop, de Euroknaller-app, de blog-pagina’s en onze social kanalen 
* Je stuurt een team met enthousiaste tekstschrijvers aan, maar bent ook niet te beroerd om zelf een flinke hoeveelheid aan productteksten op te stellen 
* Je controleert en waarborgt de kwaliteit van het merk, de huisstijl en de producten 
* Je bent de schakel tussen alle afdelingen. Je werkt nauw samen met je collega’s van de klantenservice, inkoop, backoffice en content 
* Je onderzoekt, adviseert en implementeert nieuwe (online) middelen die zorgen voor extra merkbekendheid en sales 
* Je ontwerpt visuele uitingen en zet deze uit op de juiste kanalen 
* Je adviseert en ondersteunt het continu verbeteren van onze communicatiemiddelen door nauw te schakelen met onze developers 
* Je analyseert de team efforts en zorgt voor optimalisatie van de ingezette middelen 
* Je inspireert, activeert en overtuigt met scherpe teksten en foutloos Nederlands 

#### Wij zoeken iemand die
* Een HBO/WO-opleiding heeft gevolgd in de richting van Marketing/Communicatie/Commerciële Economie 
* Minimaal 2-3 jaar werkervaring heeft in online marketing, ervaring in de ecommerce-branche is een pré 
* Foutloos Nederlands spreekt en schrijft en zich goed kan uiten in het Engels. Spreek je nog meer talen? Geweldig! 
* Scherpe teksten kan schrijven en humor niet schuwt 
* Een teamplayer is met een groot verantwoordelijkheidsgevoel 
* Geen vraagtekens zet bij begrippen als SEO, SEA, HTML, ROI, en CTR 
* (Enige) ervaring heeft met Photoshop en/of andere Creatie Suite-programma’s 
* (Enige) ervaring heeft met het maken van banners en andere visuele uitingen 
* Kritisch en open is naar zowel klanten als het team 
* Bereid is om op vrijdagmiddag nog even 200% te geven 

#### Van ons krijg je
* Een marktconform salaris dat groeit naarmate je meer verantwoordelijkheid krijgt 
* Een fulltime (40 uur) aanstelling met uitzicht op een vaste aanstelling 
* Een inspirerende werkomgeving in Sloterdijk met jonge collega’s 
* Een snelle en gezellige werksfeer 
* Leuke borrels, uitjes en een heerlijke lunch tegen een kleine vergoeding 
* De mogelijkheid om eigen ideeën aan te dragen en direct uit te voeren 
* De kans om samen te werken met en te leren van andere gedreven online marketeers en specialisten binnen VentureBuilders 

#### VentureBuilders
Euroknaller maakt onderdeel uit van VentureBuilders, een start-up studio gevestigd op 10 min loopafstand van station Amsterdam Sloterdijk. Naast Euroknaller zijn nog een tiental ventures onder gebracht onder het bedrijf, waaronder Taxi2Airport, HomeDeco en HelloSpecial. Binnen het bedrijf is veel expertise en kennis aanwezig, welke open gedeeld worden tussen alle ventures.