---
title: Junior Operations Coordinator
date: 2018-02-26 16:29:00 Z
published: false
priority: 9
Venture: HelloSpecial
Location: Amsterdam
type: Full-time
contact: Chloe Witteveen
email_address: chloe@venturebuilders.nl
---

Zin om aan de slag te gaan als Jr. Operations Coordinator in de razendsnelle wereld van online auctions? En zie jij jezelf als het nieuwe enthousiaste aanspreekpunt voor zowel onze leveranciers als onze klanten? Dan zijn wij op zoek naar jou!

**Jij!**
Jij bent een allrounder, een organisatietalent. Communicatief sterk én nauwkeurig. Uiteraard word je enthousiast van een veelzijdig takenpakket. Je hebt contact met leveranciers en zorgt ervoor dat alle bestellingen op tijd geleverd worden. Daarnaast heb je dagelijks contact met klanten voor het beantwoorden van vragen. Je bewaakt de kwaliteit van alle uitingen richting de klant namens customer service. Tevens denk je graag actief mee over verbeteringen in ons fulfilment- en klantenservice proces, marketingacties en content op de website. Samen met je collega’s vertaal je de wensen van klanten naar nieuwe acties en mogelijkheden.

Je hebt de ambitie om op de middellange termijn (1-2 jaar) mee te groeien met onze startup en naarmate we groter worden een functie te vervullen met groeiende verantwoordelijkheden en waar nodig leidinggevende taken.

**HelloSpecial**
HelloSpecial is een interactieve razendsnelle online veilingsite, een marktplaats waar vraag en aanbod samenkomt. Bezoekers van de site bieden op de zeer diverse producten en profiteren daarbij van hoge kortingen. Eenmaal.. andermaal.. We have a winner!

HelloSpecial is onderdeel van VentureBuilders. VentureBuilders is een startup studio in Amsterdam waar met veel enthousiasme aan diverse online bedrijven wordt gewerkt.


**Wat ga je voor ons doen?**

* Je bent het eerste aanspreekpunt voor klanten en kunt op een professionele en behulpzame manier mensen te woord staan, via email, chat en telefoon;

* Je hebt dagelijks contact met leveranciers en transportpartners over leveringen en retouren;

* Je bent gestructureerd en geordend en zorgt voor de verwerking van alle bestellingen;

* Je gaat proactief om met klantsignalen en weet deze om te zetten naar kansen voor HelloSpecial;

* Je werkt nauw samen met andere afdelingen/collega’s, met name Finance en Fulfilment.


**Wat verwachten wij van jou?**

* Minimaal een MBO diploma en werk- en denkniveau;

* Werkervaring waaruit blijkt dat je een grote diversiteit aan taken aan kan, en bereid bent taken op te pakken die buiten je functie vallen als dat nodig is;

* Uitstekende beheersing van de Nederlandse en Engelse taal in woord en geschrift;

* Beheersing van Frans is een pre;

* Je hebt ervaring met Microsoft Office (met name Excel);

* Goede communicatieve vaardigheden;

* Je bent 5 dagen in de week beschikbaar;

* Een hoop enthousiasme en zin om door en mee te groeien met HelloSpecial.


**Wat bieden wij jou?**

* De kans om in te stappen in de HelloSpecial startup rollercoaster!

* Flexibele werktijden

* Wekelijkse borrels

* Maandelijkse game avond / teambuilding activiteiten

* Strijd aan de tafeltennistafel

* Laat je brood maar thuis, want de lunch wordt geregeld